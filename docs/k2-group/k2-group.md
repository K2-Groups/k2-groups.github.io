---
layout: default
title: K2 Group
nav_order: 2
has_children: true
direction: rtl
---

![k2-groups-logo](https://github.com/OkBayat/OkBayat.github.io/assets/24451494/247912e3-275c-439a-9f15-2f0e012eba6b)


# K2 Group

[comment]: <> (**K2 Group** بستری است که ما با جابجایی مرز دانش، متعهد به خلق قلمروی گفتگویی قدرتمندی هستیم، که در آن **مرز کیفیت زندگی هر شخص به طور پیوسته جابجا می‌شود**. در این بستر، **هر نیروی کار سهامداری است که به خلق ارزش افزوده کمک می‌کند** و نیروی کار **رها و آزاد** است، چیزی که وجود همگی ما عمیقا در باره‌ی آن است. این نه تنها یک تعهد است، بلکه یک رویا و یک ایدئولوژی است که ما در K2 Group به آن ایمان داریم.)

{ fs-5 \ _"ما در K2 Group **با جابجایی مرز دانش**، بستری را خلق می‌کنیم  که در آن **مرز کیفیت زندگی هر شخص به طور پیوسته جابجا می‌شود**."_ }

در این بستر، هر یک از اعضای K2 Group برای خلق ارزش افزوده، فعالانه مشارکت می‌کند و در فضایی آزاد و رها و بدون محدودیت، به خلاقیت و نوآوری می‌پردازد.

با نگاهی به آینده، تعهد ما تبدیل K2 Group به سرزمین فرصت‌های بی‌پایان است، جایی که باهوش‌ترین و خلاق‌ترین اذهان از سراسر جهان گرد هم می‌آیند تا با همکاری و هم‌افزایی، دنیایی نو را خلق کنند. تمرکز ما بر جذب نخبگانی است که علاوه بر برتری علمی، به دنبال خلق جهانی بهتر برای همگان هستند، افرادی که شور و هیجان علمی‌شان، الهام‌بخش دیگران است.

> "_در K2 Group، ما خودمان را در مسیری می‌بینیم که نه تنها ما را به عنوان پیشگامان در عرصه همکاری و نوآوری معرفی می‌کند، بلکه به عنوان یک الگوی برجسته برای دیگران جهت الهام‌بخشی و یادگیری قرار می‌دهد. ما در حال ساختن یک میراث هستیم که شرکت‌ها و افراد سراسر جهان، با تماشای دستاوردهای ما، مشتاق به درک راز موفقیت ما و الگوبرداری از آن هستند._
>
> _ما می‌بینیم که جوینده‌های مستعد از هر کجای دنیا برای پیوستن به جنبش ما تلاش می‌کنند، زیرا ما نه تنها یک سازمان، بلکه ما یک انقلاب (تحول) هستیم. یک انقلاب که با جابجایی مرزهای دانش و فناوری، موجی از تغییر را در سراسر جهان به راه انداخته است. در این دنیای جدید، هر عضو K2 Group یک راهبر است، یک نوآور که با استفاده از تکنولوژی و دانش، زندگی روزمره را بهبود می‌بخشد و معیارهای جدیدی برای موفقیت ارائه می‌دهد._
>
> _ما در K2 Group به یک واقعیت جدید ایمان داریم، جایی که هر فرد می‌تواند تأثیر بزرگی داشته باشد. ما مسیری را پیش رو داریم که باعث شده است دیگران ما را به عنوان مرجعی برای یادگیری و الهام ببینند. با این همه، ما همچنان به دنبال رشد هستیم، به دنبال افرادی که می‌خواهند در کنار ما قدم بردارند و به ما کمک کنند تا دنیا را تغییر دهیم. ما نه تنها در حال نوشتن تاریخ هستیم؛ بلکه داریم آینده را شکل می‌دهیم. و این آغاز فقط یک ماجراجویی است که همه ما، هم اکنون، بخشی از آن هستیم._" <sub>**Mohammad Bayat (OkBayat)**</sub>


## فرصت‌ها و امکان‌های K2 Group برای اعضا
1. **سبدگردانی مالی**: برای اعضایی که علاقه‌مند به استفاده از خدمات ربات الگوریتم تریدینگ ما هستند، ما سبدگردانی مالی انجام می‌دهیم و به آن‌ها اجازه می‌دهیم تا از کلیه‌ی سود حاصل از معاملات خود بهره‌مند شوند.
2. **پشتیبانی مالی**: در K2 Group، ما به توانمندی‌ها و پتانسیل هر فرد اعتقاد راسخی داریم. برای اعضای K2 Group که سرمایه‌ای برای سبدگردانی مالی ندارند، ما یک برنامه ویژه داریم. ما به نمایندگی از اعضا، مبلغ مشخصی را سرمایه‌گذاری می‌کنیم و سود حاصل از این سرمایه‌گذاری به آن‌ها تعلق می‌گیرد. این اقدام به اعضا این امکان را می‌دهد که بدون نیاز به سرمایه‌گذاری شخصی، از فواید مالی سرمایه‌گذاری‌های موفق بهره‌مند شوند. همچنین، بخشی از سود به صورت ماهانه به اعضا پرداخت می‌شود، و در عین حال، ما قسمتی از سود را تا زمان بازپرداخت کامل سرمایه اولیه کسر می‌کنیم. این سیستم امکان مشارکت در سود K2 Group را برای همه فراهم می‌کند و احساس امنیت مالی و تعلق به جامعه K2 Group را تقویت می‌کند.
3. **سرمایه‌گذاری برای آینده**: در K2 Group، ما به ایجاد یک آینده پایدار و امن برای اعضای K2 Group اهمیت می‌دهیم. به همین دلیل، ما قسمتی از سود حاصل از خدمات ارائه شده به مشتریانمان را ماهانه جدا کرده و در یک صندوق ویژه به نام K2-Summit سرمایه‌گذاری می‌کنیم. این صندوق توسط ربات‌های پیشرفته ما مدیریت و سبدگردانی می‌شود، که به طور مستمر سودآوری می‌کند. سود حاصل از این سرمایه‌گذاری‌ها درون صندوق تجمیع شده و برای آینده اعضا نگهداری می‌شود. پس از بازنشستگی یا در زمان تعیین شده، اعضا می‌توانند سهم خود را از سودهای تجمیع شده دریافت کنند و یا ماهانه سود حاصل از سبدگردانی آن مبلغ به آن‌ها پرداخت شود. این سیستم نه تنها امنیت مالی را برای اعضا در آینده تضمین می‌کند، بلکه نشان می‌دهد که ما به عنوان یک سازمان، به رفاه بلندمدت اعضای تیم خود پایبند هستیم.
4. **دسترسی به منابع K2 Group**: ما به اعضا اجازه می‌دهیم تا از منابع و امکانات موجود در K2 Group برای پروژه‌های شخصی و توسعه حرفه‌ای خود استفاده کنند. این یک فرصت بی‌نظیر برای گسترش دانش و تجربه آن‌هاست.

## ارزش‌های پایه‌ای که K2 Group را شکل می‌دهند
در K2 Group، ما بر ارزش‌های بنیادینی تکیه می‌کنیم که نه تنها هسته مرکزی هویت ما را تشکیل می‌دهند، بلکه معیاری است که هر عضو جدید تیم ما باید با آن همراه و همگام باشد. این ارزش‌ها، پایه و اساسی هستند که K2 Group بر آن بنا شده و از هر فردی که به ما می‌پیوندد انتظار می‌رود که به این ارزش‌ها وفادار بماند.

1. [**تمامیت**](../../leadership/integrity): پایبندی به وعده‌ها و تعهدات خود و ارتباط صادقانه با دیگران.
2. [**اصالت**](../../leadership/authentic): بودن و عمل‌کردنِ هماهنگ با آن کسی که خودتان را آن‌طور به دیگران نشان می‌دهید و آن کسی که خودتان را آن‌طور به خودتان نشان می‌دهید.
3. [**منشأ بودن**](../../leadership/cause-in-the-matter): مسئولیت‌پذیری در برابر تصمیمات و عملکرد خود و دیدن خود به عنوان علت اصلی در هر موقعیت.
4. **متعهد به فراتر از خود بودن**: تعهد به اهداف و ماموریت‌های K2 Group، نه فقط منافع شخصی.

در K2 Group، ما بر اهمیت فرهنگ‌سازی برای گنجاندن چهار ارزش بنیادین در بودن هر فرد تأکید داریم. این ارزش‌ها نه به عنوان معیارهایی برای سنجش و مقایسه، بلکه به عنوان بخشی از هویت فردی و رشد درونی هر عضو تیم در نظر گرفته می‌شوند. ما باور داریم که این ارزش‌ها باید به صورت طبیعی و از طریق گفتگوهای راهبردی و آموزش‌های هدفمند درونی‌سازی شوند.

برای اینکه این ارزش‌ها به طور مؤثری بخشی از هر عضو تیم شوند، ما بر اهمیت آموزش و فرهنگ‌سازی تأکید می‌کنیم. ما به اعضای جدید و فعلی فرصت می‌دهیم تا با این ارزش‌ها به طور عمیق آشنا شوند و آن‌ها را در عملکرد خود ادغام کنند. اگر کسی از تیم جدا شود و بخواهد بازگردد، ما از او انتظار داریم که نشان دهد چگونه می‌تواند به این ارزش‌ها بازگردد و آن‌ها را در بودن خود دوباره جای دهد.

در K2 Group، ما به این باور رسیده‌ایم که تأکید بر این ارزش‌ها، بدون قرار دادن آن‌ها در چارچوب‌های قهری یا اجباری، راهی برای ایجاد یک تیم متحد، موفق و پایدار است. این رویکرد نه تنها به رشد فردی کمک می‌کند، بلکه محیطی سازگار و هماهنگ را برای دستیابی به اهداف مشترک فراهم می‌آورد.

## قوانین سرمایه‌گذاری در ربات الگریتم تریدینگ
برای سرمایه‌گذاری در ربات الگوریتم تریدینگ K2-Trader نیاز است که به این سطوح مشخص شده از قبل آگاه باشید:

- **سطح ۱**: افرادی که وارد K2 Group می‌شوند و اصول پایه‌ای ما را رعایت می‌کنند، می‌توانند تا مبلغ ۲ هزار دلار در ربات الگوریتم تریدینگ ما سرمایه‌گذاری کنند و از سود آن بهره‌مند شوند.
- **سطح ۲**: اگر این افراد بتوانند وظایف خود را فراتر از انتظار ما و یا قولشان انجام دهند، به سطح دوم وارد می‌شوند که در آن میزان مبلغ سرمایه‌گذاری به ۱۰ هزار دلار افزایش می‌یابد.
- **سطح ۳**: اگر این افراد خودشان تیمی را راهبری کنند و یک تیم را به سمت جلو ببرند و در کنار داشتن خصوصیات دو سطح قبل، می‌توانند تا ۲۰ هزار دلار سرمایه‌گذاری کنند.

درآمد حاصل از K2 Group که در K2-Summit برای اعضا سرمایه‌گذاری می‌شود، بر اساس این سطح‌بندی‌ تقسیم می‌شود. پس از شما انتظار می‌رود که بدانید در کدام سطح قرار دارید و به طور مداوم به ترقی در سطح‌ها بپردازید و به بهترین حالت خود برسید.


## راهبرد توزیع درآمد
در **K2 Group**، ما به اصل مشترک ایجاد ارزش اقتصادی و اجتماعی باور داریم. بر این اساس، درآمد ما بر اساس سیاست‌های زیر توزیع می‌شود:

- **سرمایه‌گذاری در K2 Group:** بخش بزرگی از درآمد ما به گسترش و توسعه K2-Group اختصاص می‌یابد. با این سرمایه‌گذاری، ما امکان خلق ابزارها و منابعی را فراهم می‌کنیم که می‌تواند به آزادی مالی و ایجاد ثروت از طریق سرمایه‌گذاری هوشمندانه در بازارهای سرمایه بیانجامد.

- **پروژه‌های تحقیقاتی:** ما بر این باوریم که خلق آینده‌ای بهتر نیازمند سرمایه‌گذاری در پروژه‌های تحقیقاتی در حوزه‌های متنوع علمی، از جمله هوش مصنوعی و بلاکچین است. با استفاده از این دانش، ما می‌توانیم نه تنها سهمی در ارتقای جامعه انسانی داشته باشیم، بلکه این دانش را در پروژه‌های خودمان نیز استفاده کنیم.

- **سهامداران (کارمندان):** در راستای خلق تعهد ما به رهایی و آزادی نیروی کار، همه‌ی اعضای K2-Group اجازه دارند تا به عنوان سهامداران پروژه‌ها، از تمامی خدمات و پروژه‌ها به صورت رایگان بهره‌مند شوند.

- **پروژه FamilyLink:** ما در K2-Group به اهمیت وجود ارزش اجتماعی اعتقاد داریم. بنابراین، بخشی از ورودی مالی گروه، به پروژه FamilyLink اختصاص می‌یابد، که یک برنامه حمایت از کودکان یتیم، بی‌سرپرست و بدسرپرست است.

به عبارتی، در **K2 Group**، ما به خلق یک جهان بهتر از طریق استفاده هوشمندانه از دانش و تجربه و توزیع عادلانه درآمد، متعهد هستیم. ما این فرصت را برای همه فراهم می‌کنیم تا در این ماموریت مشارکت کنند و به خلق یک جهان بهتر کمک کنند. دعوت می‌کنیم شما هم به ما بپیوندید و تاثیر مثبت و ماندگاری در جامعه بگذارید.
